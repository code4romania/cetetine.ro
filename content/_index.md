---
title: Ce te ține treaz noaptea
---

Programul Civic Labs al Code for Romania, susținut de Fundația Vodafone România, este un program de cercetare și incubare de soluții la nivel național pe 10 mari domenii de interes, relevante pentru România. În cadrul programului identificăm punctele nevralgice ale sistemelor din România, în mod colaborativ, prin consultarea tuturor actorilor relevanți din fiecare domeniu în procesul de cercetare și analizare a datelor existente.

Odată validate aceste probleme, echipa de specialiști a Code for Romania identifică soluțiile tehnice care pot veni în sprijinul rezolvării sau remedierii unora dintre acestea. Acestea sunt definite, prototipate, documentate și testate cu utilizatorii și beneficiarii direcți, urmând ca apoi să fie făcute disponibile spre a fi dezvoltate de echipe tehnice.

În prezent, domeniile spre care ne-am îndreptat atenția sunt:

- Sănătatea mamei și a copilului
- Resursele umane în educație
- Alegeri
- Pregătire și răspuns în situații de urgență
- Organizare comunitară
- Acces la legislație

Ne dorim să aflăm din cât mai multe surse experiențe, date, informații care ne-ar putea ajuta la o identificare cât mai corectă și exhaustivă a problemelor din aceste arii, de aceea te invităm să completezi formularul de mai jos și să ne semnalezi ce probleme ai depistat până acum. De asemenea, dacă activezi în unul dintre aceste domenii și ești dispus să ne împărtășești mai multe în cadrul unui focus-grup sau interviu, te rugăm să bifezi acest lucru la finalul acestui chestionar. Organizăm constant focus grupuri și interviuri. Participanții vor fi selectați în limita locurilor disponibile.
